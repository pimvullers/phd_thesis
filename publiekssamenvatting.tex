\chapter*{Attributen op een Chipkaart}

In de huidige digitale wereld is het vaak noodzakelijk om je elektronisch te 
identificeren. Dit gebeurt vaak met een gebruikersnaam en wachtwoord of een 
chipkaart met een uniek nummer (zoals bijvoorbeeld de OV-chipkaart). Recente 
berichten, zoals de onthullingen van Snowden en verschillende datalekken, 
hebben aangetoond dat deze oplossingen vaak niet de gewenste veiligheid en 
privacybescherming bieden.

Daarom bieden wij een alternatief: een veilige chipkaart met daarop attributen.
Attributen zijn eigenschappen zoals naam en leeftijd, maar ook kenmerken als
'heeft een ticket voor festival x'. Deze attributen kunnen gebruikt worden om 
bijvoorbeeld online leeftijdsverificatie uit te voeren of om bijvoorbeeld 
toegang te krijgen tot een festivalterrein. Een controleur kan dan simpelweg 
het 'festival' attribuut uitlezen dat op de chipkaart is geladen.

We hebben tijdens ons onderzoek verschillende technologie\"{e}n om deze 
attributen te beschermen uitgewerkt op een chipkaart en daarmee aangetoond 
dat ons alternatief praktisch haalbaar is.

